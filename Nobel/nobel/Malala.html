<!doctype html>
<html>
	<head>
		<meta charset="utf-8">
		<link href="nobel.css" rel="stylesheet" type="text/css">
		<title>Malala Yousafzai</title>
	</head>
	<body>
    <div id="storbox">
    	<header>
        <a href="nobel1.html">
        	<h1>NOBELPRISTAGARE</h1>
        </a>
        </header>
        <nav>
        	<ul>
            	<li><a href="nobel1.html">Hem</a></li>
                <li><a href="#">Kemi</a></li>
                <li><a href="Selma.html">Litteratur</a></li>
                <li><a href="#">Fysiologi eller medicin</a></li>
              <li><a href="albert.html">Fysik</a></li>
            </ul>
        </nav>
        <article>
        	<section>
<h2>Malala Yousafzai</h2>
<p>
Yousafzai [jusəfzəʹj], Malala, född 12 juli 1997, pakistansk bloggare och aktivist för flickors och kvinnors rätt till utbildning, mottagare av Nobels fredspris 2014. Malala Yousafzai kommer från Swatdistriktet som ligger i den norra provinsen Khyber Pakhtunkhwa (tidigare Nordvästra gränsprovinsen) i Pakistan. Den redan mycket låga utbildningsnivån bland flickor och kvinnor i regionen har förvärrats under talibanernas inflytande.
<br>
År 2009 redogjorde den då 12-åriga Malala Yousafzai (under pseudonymen Gul Makai) för sitt liv som ung flicka i Swat via en blogg som publicerades av BBC. Bloggen fick stor uppmärksamhet internationellt och Yousafzai blev en talesperson för de flickor och kvinnor som fått sina rättigheter inskränkta av den fundamentalistiska talibanrörelsen. Hon gavs möjlighet att framföra sina berättelser och sina krav om flickors rätt till utbildning direkt till beslutsfattare i Peshawar och Islamabad samt internationella representanter som Richard Hoolbroke, USA:s speciella sändebud i regionen.

</p>


    <figure>
        <img src="78890_malala.jpg" width="341" alt="Malala">
        <figcaption>
        	Malala Yousafzai talar vid Harvard University i samband med att hon mottog Peter J. Gomes Humanitarian Award 27 september 2013. 
        </figcaption>
    </figure>
<p>
I takt med att uppmärksamheten kring Yousafzai växte röjdes så småningom hennes identitet. I oktober 2012 utsattes Yousafzai för ett mordförsök – på väg hem från skolan i en buss attackerades hon av en grupp talibaner och sköts i huvudet och nacken. Yousafzai fördes i livshotande tillstånd till Storbritannien för vård. Hon överlevde men fick allvarliga skador. Dådet väckte avsky såväl internationellt som i Pakistan. Bland de många reaktionerna märktes den fatwa som utfärdades av 50 pakistanska imamer vilken fördömde attentatsmännen samt det upprop, ”I am Malala”, som initierades av FN:s särskilda sändebud för utbildning, Gordon Brown, med målet att Pakistan skulle utarbeta en plan för att erbjuda alla barn utbildning och att samtliga världens länder skulle motverka diskriminering av flickor och säkerställa barns rätt till utbildning före 2016.

För sin gärning har Malala Yousafzai erhållit Nobels fredspris 2014 samt en mängd andra internationella utmärkelser och placerats på flera listor över världens mest inflytelserika personer.

I samarbete med den brittiska journalisten Christina Lamb (född 1966) har hon givit ut boken I am Malala (2013; ”Jag är Malala”).
</p>
<br>
<p>
Källangivelse
Nationalencyklopedin, 
<a href=" http://www.ne.se/uppslagsverk/encyklopedi/lång/malala-yousafzai" target="_blank" class="black">Källangivelse
Nationalencyklopedin, Malala Yousafzai. (hämtad 2017-10-26)</a>
</p>
            </section>
        </article>
    </div>
	</body>
</html>
